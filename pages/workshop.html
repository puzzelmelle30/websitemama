<div class="prose fade-in">
  <h2>Raku-workshop lente 2020</h2>
  
  <p>Ook dit jaar worden twee workshops aangeboden. Één workshop bestaat uit twee dagdelen (twee dinsdagen of twee donderdagen).</p>
  
  <div class="workshop-grid-improved">
    <div class="workshop-card-full">
      <h4>Data & tijden</h4>
      <p class="workshop-schedule"><strong>dinsdag 9 juni</strong><br>13.30 - 16.00u glazuren</p>
      <p class="workshop-schedule"><strong>dinsdag 16 juni</strong><br>13.30 - 18.30u stoken</p>
      <p class="workshop-schedule"><strong>donderdag 18 juni</strong><br>9.30 - 12.00u glazuren</p>
      <p class="workshop-schedule"><strong>donderdag 25 juni</strong><br>9.30 - 14.30u stoken</p>
    </div>
    
    <div class="workshop-cards-stacked">
      <div class="workshop-card-half">
        <h4>Adres</h4>
        <p>St. Josephstraat 20<br>
        5211 NJ 's-Hertogenbosch</p>
        <p class="workshop-detail">Parkeren: schuin tegenover het atelier is een parkeergarage.</p>
      </div>
      
      <div class="workshop-card-half">
        <h4>Kosten</h4>
        <p class="workshop-price">€ 80,-</p>
        <p class="workshop-detail">incl. glazuur- en stookkosten.</p>
        <p class="workshop-detail" style="margin-top: var(--space-sm);">Minimaal aantal deelnemers: 8<br>
        Maximaal aantal deelnemers: 10</p>
      </div>
    </div>
  </div>
  
  <div class="workshop-description">
    <p>De workshop vormt een leuke afsluiting van een cursus, maar iedereen kan meedoen. We maken er een feestje van met veel lekke hapjes! Het verweerde uiterlijk van raku wordt verkregen tijdens een snel en spectaculair stookproces dat buiten plaatsvindt en waar je zelf bij bent.</p>
    
    <p>Voor deze workshop maak je 2 á 3 vormen die op de eerste les biscuit gebakken moeten zijn. Die les gaan we het werk glazuren met laagbakkend raku-glazuur.</p>
    
    <p>De maat is belangrijk ivm de maat van de raku-oven: <strong>maximaal</strong> 35cm hoog en 20 cm in doorsnede. Te klein werk is ook niet geschikt. Je moet je werk met een tang uit de oven halen en ook weer terug kunnen vinden in een berg zaagsel.</p>
    
    <p><strong>Wanddikte:</strong> ongeveer 3/4cm (dus iets minder dan 1 cm). In ieder geval moet de wanddikte overal ongeveer gelijk zijn. Maak aanhechtingen zeer goed vast met slib en een extra rolletje klei.</p>
    
    <p>Je kunt ook 2 grotere vormen maken en wat kleine kommetjes die overal tussen gezet kunnen worden.</p>
    
    <p><strong>Klei:</strong> grove klei voor groter werk, bijv. K130 (25% chamotte van 0,5-2mm). Voor klein werk of voor draaiwerk kan K123 gebruikt worden (25% chamotte 0-0,5mm). Wit, rood of deze gemengd geeft het mooiste resultaat.</p>
    
    <p><strong>Porselein</strong> kan ook raku gestookt worden omdat op lage temperatuur porseleinklei heel open is. Leuk om mee te experimenteren!</p>
  </div>
  
  <div class="workshop-registration">
    <h4>Wil je meedoen?</h4>
    <p>Stuur mij dan een berichtje per e-mail naar <a href="mailto:info@susannesilvertant.nl">info@susannesilvertant.nl</a></p>
  </div>
</div>
