<div class="docentschap-container fade-in">
  <div class="docentschap-content">
    <p>In 1985 is Susanne Silvertant afgestudeerd aan de kunstacademie in 's-Hertogenbosch en sindsdien heeft zij haar beeldende kunstpraktijk in een atelier in 's-Hertogenbosch. In 1987 heeft zij de Cursus Pedagogische Didactische Bijscholing afgerond, en geeft sindsdien les op verschillende creativiteitscentra. Susanne blijft zichzelf ontwikkelen in haar vakgebied. In 2008 volgt ze de cursus productontwikkeling kunsteducatie 'van Idee tot Product', in 2011 de cursus 'Lesgeven aan mensen met gedrags-of leer-stoornissen' en in 2012 de cursus 'Ondernemend en bewust docentschap'. Susanne is een gedreven keramist, en ze weet hoe ze die passie in haar cursus kan overbrengen. Ze geeft de cursisten veel ruimte, haar enorme vorm- en vakkennis zorgt ervoor dat ze de cursisten goed kan helpen en ondersteunen.</p>
    
    <p>Susanne exposeert haar werk zowel in binnen- en buitenland. Haar keramische beelden zijn in belangrijke collecties opgenomen en ze heeft enkele grote opdrachten gerealiseerd, waaronder een monumentaal beeld voor de Verkadefabriek in Den Bosch en vier monumentale beelden voor woningbouwvereniging SCW-Tiel. Op dit moment experimenteert ze met de combinatie keramiek en zelfgegoten glas.</p>
    
    <h4>Susanne:</h4>
    <p>Al ruim 20 jaar geef ik met veel plezier draai-en handvormles en raku-workshops aan volwassenen, verzorg ik met veel enthousiasme cursussen keramische vormgeving aan jongeren, kindercursussen en verjaardagsfeestjes pottenbakken. Ik zie het lesgeven als een welkome afwisseling met het werken in mijn atelier. Het geeft mij de kans om mensen te enthousiasmeren voor en leren omgaan met dit prachtige en veelzijdige materiaal. In cursussen werk ik graag met thema's die ik goed voorbereid door o.a. het verzamelen van beeldmateriaal. Zo krijgt een cursus samenhang en diepgang en ontstaat er vaak een prachtige collectie werk. Ook is er altijd ruimte om vrij te werken. Beginnende cursisten krijgen eerst wat oefeningen om de techniek te leren, maar kunnen al gauw insteken op het thema.</p>
    
    <p>Naast het lesgeven vind ik het belangrijk om jaarlijks extra activiteiten te organiseren, zoals cursistenexposities. Die organiseer ik niet alleen binnen Centra voor Beeldende Vorming maar ook daarbuiten. Voorbeelden hiervan zijn de expositie 'Magische beelden van klei' (2008) en 'Communicerende koppen'(2009), beiden monumentaal keramisch werk van de jongerencursus (Muzerije), geÃ«xposeerd in het Jheronimus Bosch Art Center en de jaarlijks terugkerende expositie van keramisch werk in de bibliotheek van cursisten van de Muzelinck in Oss. Ook organiseer ik 2x per seizoen op alle centra een etentje waarbij alle cursisten keramiek aanschuiven.</p>
  </div>
  
  <div class="docentschap-sidebar">
    <div class="docentschap-image">
      <img src="images/docentschap/nieuweveste1.jpg" alt="Keramiekcursus Nieuwe Veste, Breda">
    </div>
    
    <div class="docentschap-image">
      <img src="images/docentschap/nieuweveste2.jpg" alt="Keramiekcursus Nieuwe Veste, Breda">
    </div>
    
    <div class="docentschap-image">
      <img src="images/docentschap/muzerije.jpg" alt="Jongerencursus keramiek, Muzerije 's-Hertogenbosch">
    </div>
    
    <div class="contact-centers-sidebar">
      <h4>Susanne geeft les op de volgende centra:</h4>
      
      <div class="center-card">
        <p class="center-name">De Muzerije</p>
        <p class="center-location">'s-Hertogenbosch</p>
        <p class="center-link"><a href="http://www.de-muzerije.nl" target="_blank" rel="noopener">www.de-muzerije.nl</a></p>
        <p class="center-contact">073-6141084</p>
      </div>
      
      <div class="center-card">
        <p class="center-name">de Muzelinck</p>
        <p class="center-location">Oss</p>
        <p class="center-link"><a href="http://www.muzelinck.nl" target="_blank" rel="noopener">www.muzelinck.nl</a></p>
        <p class="center-contact">0412-623727</p>
      </div>
      
      <div class="center-card">
        <p class="center-name">de Nieuwe Veste</p>
        <p class="center-location">Breda</p>
        <p class="center-link"><a href="http://www.nieuweveste.nl" target="_blank" rel="noopener">www.nieuweveste.nl</a></p>
        <p class="center-contact">076-5299600</p>
      </div>
    </div>
  </div>
</div>
